تولید
تولید، در برگیرنده ی امر شناخت/ بازشناسایی است که بر مبنای آن متن های رسانه ای بطور آگاهانه ساخته می شوند. گرچه امکان دارد برخی متن های رسانه ای توسط افرادی که به تنهایی کار می کنند و صرفاً برای خود یا خانواده و یا دوستان خویش ساخته شود، لکن عمده ی آنها توسط گروه هایی از مردم و اغلب جهت کسب سود تولید و توزیع می شوند. این مطلب بدین معناست که بازشناسایی منافع اقتصادی که سوژه ی بحث تولید رسانه ای و شیوه های تولید سود است.
زبان
هر رسانه ترکیبی از زبان های خاص خود دارد که در مبادله ی معنا بکار می رود. همان گونه که در مورد زبان کلامی رخ می دهد، ساختن گزاره های معنادار در زبان های رسانه ای هم شامل گزینه های جایگزین- انتخاب از طیف مولفه های ممکن- و ترکیب هم نشین- کنار هم قراردادن مولفه ها در ترکیب ها یا زنجیره ها- می شود. از این رو ما در اینجا تا اندازه ای با مجموعه ای از قواعد زبان شناختی سرو کار داریم که امکان گسست و شکست این قوانین هم هست. همچنین زبان ویژه ها یا ژانرهای آشنایی هم وجود دارد که از ترکیب های استعاره ها و فنون زبان شناختی بهره می برند.
مطالعه ی زبان رسانه ها، دربرگیرنده ی تحلیل دقیق متن های خاص رسانه ای است. تحلیلی که شامل آشنائی زدایی به سبب دقت نظر در چگونگی ساخت و ترکیب و کنار هم قرار گرفتن متن هاست. با این  وجود، فهم و دریافت زبان رسانه ها، تنها از طریق تحلیل بدست نمی آید. تجربه ی تولید شخصی متن رسانه ای – و آزمون نظام مند قواعد حاکم بر آن زبان- بار دیگر در اینجا و سرراست تر از پیش بینش های نویی را ارائه می کند.
بازنمایی
مفهوم بازنمایی از اصول مبنایی آموزش رسانه است. رسانه ها پنجره ی شفافی به روی جهان نیستند بلکه روایت با واسطه ای از جهان را فراهم می کنند. آنها صرفاً واقعیت را نشان نمی دهند بلکه آن را باز می نمایانند. حتی زمانی که رسانه ها درگیر حوادث زندگی واقعی می شوند. مطالعه ی بازنمایی رسانه ها به ناچار پرسش های دشواری پیرامون ایدئولوژی و ارزش ها برمی انگیزاند. در برخی نمونه ها، ارزش ها به نسبت آشکار و علنی اند. یکی دیگر از جنبه های بازنمایی رسانه ها ایجاد قالب گونه ها(کلیشه ها) ی ذهنی توسط رسانه است. در این زمینه دانش آموزانی که اعتماد به نفس بیشتری دارند، قادرند تا معنای نهفته ی انواع مختلف متن و سطوح واقع گرایی شان را برحسب تاثیر بالقوه رسانه ها بررسی کنند.
مخاطب
آمزوش رسانه خود تا حدودی برخوردار از پیش فرض های ساده انگارانه پیرامون مخاطبین رسانه ها است. از جمله این که مخاطب توده، اغلب زود باور و به سادگی اثرپذیر است و این مطلب بویژه وقتی که مخاطبین، کودکان و جوانان هستند، کاربرد بیشتر دارد. مخاطب به مانند بازنمایی از جمله ی مولفه های مهم مباحث امروزین است. مطالعه ی مخطاب همچنین باید شامل مولفه ای از خودبازنگری و پژوهش دست اول باشد.
تحلیل متنی
تحلیل متنی شاید آشناترین جنبه ی آموزش رسانه برای معلمینی باشد که از قبل تجربه های تدریس ادبیات یا هنر را داشته اند. مهم است که بین تحلیل متنی و تحلیل محتوا، تمایز قائل شد. گرچه هر دوی آمها از راهبردهای مفید برای معلمان محسوب می شوند. تحلیل محتوا بعنوان شیوه ای در مطالعه آکادمیک ارتباطات سال هاست که تثبیت شده است. روشی که شامل تحلیل کمی مجموعه ی نسبتاً زیاد از موادی است که از پیش کد گذاری یا طبقه بندی شده اند.اما تحلیل متنی بر خلاف تحلیل محتوا، بر عمق متمرکز است تا بر سطح، و سرو کارش بیشتر با تک متن ها و متونی است که تقریباً کوتاه یا با گسترده ی محدود انتخاب شده باشند.
تحلیل بافتی
تحلیل متنی با خارج کردن متن از بافت یا زمینه ای که بطور معمول با آن مواجه است، کار خود را انجام می دهد. گرچه شیوه ای قدرتمند در آشنائی زدائی است، لکن خطراتی هم بدنبال دارد و ما با توجه دقیق به بافت خود را جهت فهم و درک روابط بین گونه های خاص زبان رسانه ای و دو جنبه ی کلیدی دیگری آموزش رسانه، تولید و مخاطب آماده می کنیم.یکی از فنون مفید در اینجا ترغیب دانش آموزان به تمرکز بر عناصری از متن است که معمولاً مورد غفلت واقع می شوند. از دیگر فنون تحلیل بافتی، گردآوری اطلاعات در زمینه ی نحوه ی فروش و توزیع متن و رسیدن آن بدست مخاطب است.

