بسوی سوادهای دیجیتال
البته این رسانه های نو خود باید میزانی از مهارت های مورد نیاز جهت کاربرد و نحوه ی تفسیرشان آموزش دهند. کودکان یاد می گیرند که از این رسانه ها عمدتاًً به طریق آزمون و خطا- آزمایش، تجربه و بازی و سرگرمی و مشارکت با دیگران- هم چهره به چهره و هم در قالب مجازی- استفاده کنند و این امر بخشی ضروری از فرایند یادگیی قلمداد می شود. بخش عمده ای از یادگیری بدون آموزش صریح و آشکار صورت می گیرد: این فعالیت شامل کندو کاو فعالانه، یادگیری در حین عمل، و کارآموزی بجای آموزش و تدریس مستقیم است؛ و مهمتر این که فعالیتی عمیقاً اجتماعی است، و از بطن عمل اشتراکی و اجتماعی برمی خیزد.
مسئله ی سواد دیجیتال از جمله ی موارد سوادهای چند گانه ای است که در ارتباط با رسانه های کنونی مورد نیاز است. با این وجود، ما به جای اضافه کردن سهل انگارانه ی سواد دیجیتال به برنامه ی درسی دانش آموزان، به مفهوم سازی دوباره خود سواد و آنچه که از آن منظور داریم نیازمندیم.

