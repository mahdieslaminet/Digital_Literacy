آموزش رسانه فراتر از کلاس درس
ذکر این نکته هم مهم است که فرصت ها و امکان های فراوانی در آمزوش غیررسمی رسانه ها فراتر از چارچوب محدود کلاس های درس مدارس وجود دارد. آموزش غیر رسمی رسانه در عرصه های بین المللی، به صورت حداقل چهار امکان مطرح می شود
نقاد شدن
آموزش رسانه اساساً با توسعه "آگاهی انتقادی" در ارتباط است. این ادعا وجود دارد که فرایند تحلیل انتقادی آموزش رسانه، به دانش آموزان این توانایی را می دهد که خود را از دست ارزش ها و طرز تفکری که رسانه قصد تحمیل آن ها را دارد، رهایی بخشند. به گفته لن مسترمن (25: 1985) معیار و محک هر برنامه آموزش رسانه، میزان مواجهه انتقادی دانش آموزان در استفاده و فهم شخص خودشان از رسانه است، که بدون حضور معلم کسب می کنند. بنابراین نخستین هدف، هوشیاری و فهم انتقادی ساده نیست، بلکه توانایی انتقادی اتکاء بر خود، بدون کمک دیگران است.
با این وجود واژه «انتقادی» مثل «تحقیقات انتقادی» و یا «فنون تعلیم و تربیت انتقادی کودکان» اغلب توسط چپ سیاسی بعنوان رمزگانی برای بیطرف و خنثی جلوه دادن موضوعی استفاده می شود که از لحاظ سیاسی غیر قابل مطرح شدن است.
کارکرد اجتماعی نقدگری
کودکان مطمئناً در بخشی از تجربیات روزمره شان، با دیدگاه های انتقادی راجع به رسانه ها آگاه می شوند. شاید این بحث بیش از اندازه بدبینانه باشد؛ اما به برخی از محدودیت های نگرش انتقادی صرف اشاره می کند؛ حداقل اگر چنان نگرشی در عبارات صرفاً منفی گرایانه شکل گرفته باشد. چنان که مطرح کردم، آموزش رسانه نباید به مثابه تمرینی برای سوق دادن توجه به کاستی های رسانه ها- از منظر اخلاقی، ایدئولوژیک یا زیبایی - در نظر گرفته شود.
بازی های انتقادی زبان
فهم و درک کردن «زبان بازی های آگهی ها» را که روش زیرکانه ای برای همراه کردن ویژگی های خاص با محصولات می باشد، می توان ابزاری دانست برای مصون نگه داشتن دانش آموزان در مقابل بالا بردن منزلت ایدئولوژی و ارزش ها که آگهی ها بدنبالش هستند. مسئله ای که در این جا وجود دارد، همراه بودن این جنبه از آگهی ها با نگاه بدبینانه رایجی است که کودکان نیز در معرض این نگاه قرار می گیرند. منتقدان آگهی های تجاری، آن را «توجیه گر پنهان» معرفی کرده اند که اساساً بدنبال تحریک «نیازهای کاذب»، چه برای محصولاتی مضر و غیرضروری و چه برای اشیا مصرفی، می باشد. در این زمینه نیز، همانند بسیاری از دیگر جنبه های رسانه ها، کودکان بطور جدی در معرض خطر تصور می شوند.
مواجهه با ایدئولوژی
رویکرد معلمان، بازتاب دو چیز بود: انتقادی فمینیستی از «عینیت گرایی نسبت به زن» در فرهنگ عامه پسند و دیگر این عقیده که دختران به جای پرداختن به زمان و ازدواج زود هنگام، باید بدنبال موفقیت های علمی و دانشگاهی و مشاغل تخصصی می باشند. جالب این که دانش آموزان نه تنها به آسانی ایدئولوژی های ضد فمنیستی رسانه ها را هضم کردند (همان گونه که معلمان گمان کرده بودند) بلکه نگرش های پیچیده تری را قبول نمودند. آنها در عین حال که معمولاً زمان را مسخره می کردند، به آن ارج هم می نهادند، چرا که به جای این که مثل مدرسه آنها را بچه بنامد، آنها را کسانی که به بلوغ جنسی رسیده اند خطاب می کند.
