تاریخچه سواد رسانه‌ای به سال ۱۹۶۵ باز می‌گردد، اولین بار «مارشال مک لوهان» در کتاب خود با عنوان «درک رسانه: گسترش ابعاد وجودی انسان» از این عبارت استفاده کرد و نوشت: «زمانی که دهکدۀ جهانی تحقیق پید کند، لازم است انسان‌ها به سواد جدیدی بنام سواد رسانه‌ای دست پیدا کنند.»
در مورد تاریخچه ورود آموزش سواد رسانه‌ای به مردم می‌توان انگلیس را پیشتاز قلمداد کرد، چرا که اولین بار در سال ۱۹۲۹ یک گروه آموزشی در لندن از معلمان خواست مهارت‌های خاص تحلیل و ارزش گذاری فیلم را به دانش آموزان آموزش دهند. البته در تاریخچه سواد رسانه‌ای بعدها کشورهای دیگر غربی از انگلیس پیش افتادند. به عنوان مثال امروز یکی از جنبش‌های قوی در سواد رسانه‌ای در کانادا موسوی به «شبکه آگاهی رسانه‌ای» قرار دارد.
کشورهایی از جمله انگلیس و استرالیا گفته می‌شود در زمره پیشگامان و سرآمدان آموزش سواد رسانه‌ای هستند، تا حدی این رشد خود را وامدار انجمن‌های و مؤسسات تخصصی در حوزه سواد رسانه‌ای هستند. البته امروز این انجمن‌ها فقط مختص کشورهای غربی نیستند و در سایر کشورها نیز پایگاه‌های غیر دولتی برای آموزش سواد رسانه‌ای و فعالیت در این حیطه بوجود آمده است. زلاندنو، شیلی، هند، اسکاتلند، آفریقای جنوبی، ژاپن، فرانسه، ایتالیا، اسپانیا و اردن از جمله کشورهایی هستند که به واسطه شکل گیری انجمن‌های سواد رسانه‌ای فعالیت خوبی را آغاز کرده‌اند.
